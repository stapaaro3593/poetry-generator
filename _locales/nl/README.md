# Poëziegenerator

[Bekijk het volledige project op microbit\.org](https://microbit.org/nl/projects/make-it-code-it/poetry-generator)

Om dit project zelf te programmeren, klik met de rechtermuisknop op de achtergrond van de werkruimte en kies 'verwijder alle blokken', en volg daarna de onderstaande codeer video. Je vindt de `de hele tijd` en `bij opstarten` blokken in de  ` Basis` categorie.

### Wat is het?

Het poëziegenerator-project maakt willekeurige zinnen die je kunt gebruiken in een gedicht, als wachtwoord of om een verhaal te starten. Het is leuk om hele poëtische of grappige zinnen te delen met je vrienden.   

Deze twee video's laten zien wat je gaat maken en hoe je het gaat coderen:

https://www.youtube.com/watch?v=D5DNTn0cna8

https://www.youtube.com/watch?v=Ovq3dJiQQlM

### Wat ga je leren?

Je leert over **reeksen**, een speciaal soort variabele. **Reeksen** zijn een nuttige manier om gegevens op te slaan in lijsten.

### Zo werkt het

* Wanneer je je BBC micro:bit schudt, wordt er een willekeurige zin gemaakt die bestaat uit een bijvoeglijk naamwoord, zelfstandig naamwoord, werkwoord en bijwoord, bijvoorbeeld: "mooie vogel eet snel".
* Je kunt je zin gebruiken om een gedicht te starten of naast andere zinnen die door dit programma worden gegenereerd om een volledig gedicht te schrijven.
* Het programma maakt gebruik van vier **arrays (reeksen)** ‘adjectives’ (bijvoeglijk naamwoorden), ‘nouns’ (zelfstandig naamwoorden), ‘verbs’ (werkwoorden) en ‘adverbs’ (bijwoorden).
* Elk array slaat een woordenlijst op. Elk item in een array wordt een **element** genoemd. De elementen zijn genummerd met een **index**. Het array 'noun' (zelfstandig naamwoorden) bevat bijvoorbeeld drie elementen: element 0, vogel; element 1, vlinder en element 2, libel. De indexen zijn genummerd vanaf 0 omdat computers beginnen te tellen vanaf 0.
* Wanneer je je micro:bit schudt, wordt voor elke array een willekeurig getal tussen 0 en 2 gekozen. De elementen voor die indexen worden weergegeven op het micro:bit LED-scherm.

Bezoek de [projectpagina op microbit\.org](https://microbit.org/nl/projects/make-it-code-it/) voor een volledige beschrijving van deze en andere projecten.